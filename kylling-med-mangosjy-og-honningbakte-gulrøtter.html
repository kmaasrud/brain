<!DOCTYPE html>
<html lang="en">
<head>
    <meta charset="UTF-8">
    <script src="https://www.kmaasrud.com/web-components/head.js"></script>
    <script src="https://www.kmaasrud.com/web-components/katex.js"></script>
    <script src="https://www.kmaasrud.com/web-components/highlight.js"></script>
    <title>brain/Kylling med mangosjy og honningbakte gulrøtter</title>
</head>
<body>
    <div id="main">
        <div id="header">brain/<strong>Kylling med mangosjy og honningbakte gulrøtter</strong></div>
        <script src="https://www.kmaasrud.com/web-components/header.js"></script>
        <div id="content"><div id="content"><p><img src="https://trinesmatblogg.no/app/uploads/2019/11/IMG_3016.jpg" alt="" /></p>

<h2 id="ingredienser">Ingredienser</h2>

<p>Oppskrift for <strong>4 porsjoner</strong>:</p>

<h3 id="kylling-og-mangosjy">Kylling og mangosjy</h3>

<ul>
<li>4 <a href="kyllingkyllingbryst-eller-lår">kyllingbryst- eller lår</a></li>
<li>1 dl <a href="hvitvinhvitvin">hvitvin</a></li>
<li>2 ss <a href="mangochutneymangochutney">mangochutney</a></li>
<li>1 fedd <a href="hvitløkhvitløk">hvitløk</a></li>
<li>1 ss <a href="soyasaussoyasaus">soyasaus</a></li>
<li>Litt <a href="sitronsitronsaft">sitronsaft</a></li>
<li>1 ts <a href="honningflytende-honning">flytende honning</a></li>
</ul>

<h3 id="tilbehr">Tilbehør</h3>

<ul>
<li>700 g <a href="gulrotgulrøtter">gulrøtter</a></li>
<li>En god klunk <a href="olivenoljeolivenolje">olivenolje</a></li>
<li>3 ss <a href="honningflytende-honning">flytende honning</a></li>
<li>Saften fra en halv <a href="sitronsitron">sitron</a></li>
<li>Frisk <a href="timiantimian">timian</a></li>
<li>Litt <a href="chèvrechèvre">chèvre</a></li>
<li>En neve <a href="hasselnøtthasselnøtter">hasselnøtter</a></li>
</ul>

<hr />

<p><img src="https://trinesmatblogg.no/app/uploads/2019/11/IMG_2927.jpg" alt="" /></p>

<h2 id="fremgangsmate">Fremgangsmåte</h2>

<p>Skrell gulrøttene og del dem på langs i jevnstore biter. Legg dem i en ildfast form, drypp over olivenolje, flytende honning og sitronsaft, og krydre med salt og grovt hakket timian. Stekes midt i ovnen ved 225 grader (over- og undervarme) i 30-40 minutter, til gulrøttene er møre og gylne i fargen.</p>

<p>Mens gulrøttene står i ovnen, lager du mangosjyen. Fres hvitløk i litt olje, og tilsett hvitvinen når hvitløken begynner å bli blank. Rør inn mangochutney og soyasaus, og smak til med honning, sitronsaft, salt og pepper til du får en fin og balansert smak.</p>

<p>Krydre kyllingbrystene godt med salt og pepper, og stek dem i en middels varm stekepanne på begge sider, til kyllingen er gyllen. Finn frem en ildfast form som akkurat rommer kyllingen og hell mangosjyen over. Stikk et steketermometer i den mest kjøttfulle delen av det ene kyllingbrystet.</p>

<p>Når gulrøttene har stekt i ca. 10 minutter senker du varmen til 200 grader. Sett kyllingen sammen med dem og stek til den har en kjernetemperatur på 67 grader. Det tar stort sett ca. 15 minutter, men vil være avhengig av størrelsen på kyllingbrystene og hvor lenge du har stekt dem på forhånd. Ta ut kyllingen, øk varmen tilbake til 225 grader og la gulrøttene steke ferdig. Kyllingen kan du la hvile i ca. 10 minutter før servering. Sil mangosjyen og hold den varm.</p>

<p>Server kyllingen sammen med de honningbakte gulrøttene, toppet med mangosjy, grovt hakkede hasselnøtter, litt timian og smuldret chèvre.</p>
</div></div>
    </div>
    <script src="https://www.kmaasrud.com/web-components/darkModeToggle.js"></script>
</body>
</html>
